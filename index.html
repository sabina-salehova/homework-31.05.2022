<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Dünyanın En Zor Yarışı: Barkley Maratonu</title>
</head>
<body>

   
   <strong><i><marquee behavior="" direction="">YOL ve MACERA</marquee></i></strong>
   <hr>
   <hr>   

     <center><i><h1>Dünyanın En Zor Yarışı: Barkley Maratonu</h1></i></center>
     
     <hr>
     <hr>
     <br>
     <center><img width="60%" src="https://yolvemacera.com/wp-content/uploads/2021/06/barkley-maratonu.jpg?ezimgfmt=ng%3Awebp%2Fngcb16%2Frs%3Adevice%2Frscb16-1" alt="shekil 1"></center> 
     
      
        <p>
            Dünyanın en zorlu maratonu sayılabilecek olan Barkley Maratonu Wartburg, Tennessee yakınlarındaki Frozen Head Eyalet Parkı’nda düzenlenen bir ultra maraton yarışıdır. Parkur koşucuların 60 saat veya daha kısa sürede beş kez tamamlaması gereken işaretsiz bir döngüden oluşur. Tam parkur yaklaşık 100 mil (160 km) kadardır. Yarış her yılın Mart ayı sonlarında veya Nisan ayı başlarında gerçekleşir.
           <br>
            Barkley Maratonu 40 koşucu ile sınırlıdır ve genellikle kayıtların açıldığı gün bu 40 kişilik kontenjan hızla dolar. Başvuru için gereken koşullar ve başvuru zamanı resmi olarak hiçbir zaman açıklanmaz. Potansiyel katılımcılar, “Neden Barkley’de Koşmama İzin Verilmeli” konulu bir makaleyi tamamlamalı, 1,60 ABD doları başvuru ücreti ödemeli ve sonrasında beklemelidir. Sadece yarışın zorlu oluşu ile değil aynı zamanda kayıt şartları ve yarış kuralları ile de oldukça ilgi çekici olan bu maraton, dünya genelinden sporcuların ilgisini çekmeyi başarmıştır.
       </p>
       <br>
       
     <center><img width="60%" src="https://yolvemacera.com/wp-content/uploads/2021/06/barkley-marathon-13.jpg?ezimgfmt=ng:webp/ngcb16" alt="shekil 2"></center>
     <center><span><u><i>Kayıt olmak için form, internet yok, mektup yazıp bunu Gary Cantrell’e tam zamanında göndermeniz gerekiyor</i></u></span></center>
    
     <center><h2><i>Barkley Maratonu Fikri Nasıl Ortaya Çıktı?</i></h2></center>
     <p>
        Bu maratonun kurucusu Lazarus Lake adıyla da bilinen Gary Cantrell’dir. 1977 yılında Martin Luther King Jr.’a suikast girişiminde bulunan James Earl Ray, Tennessee’de bulunan bir kasaba hapishanesinden kaçar. 2 günden uzun bir süre yakalanmamayı başarır. Ancak sadece 8 mil koşabilmiştir. Bu mesafeyi çok kısa bulan Gary bu dağlarda aynı sürede 100 mil koşulabileceğine inanır. Ve bu inancı 1986 yılında Barkley Maratonun ilk koşusunu başlatır. Gary yarışa koşu arkadaşı Barry Barkley’in adını verir. 30 yılı aşkın süredir devam eden yarışı bugüne kadar sadece 15 kişi bitirebilmiştir. Yarışı bitiren her kişiden sonra da Gary rotayı daha da zor hale getirmiştir.
     </p>
     <br>
     <center><img width="60%" src="https://yolvemacera.com/wp-content/uploads/2021/06/DSC_2289-sml2.jpg?ezimgfmt=ng:webp/ngcb16" alt=""></center>
     <center><span><u><i>Yarışmacıları elbette oldukça zorlu bir parkur bekliyor. Koşu dağlık bir bölgede gerçekleştiği için yoğun rüzgarlar, dolu, kar, buz ve daha fazlasıyla yarışmacılar mücadele etmek zorunda kalabiliyor.</i></u></span></center>
    
     <center><h2><em>Maraton Nasıl Gerçekleşiyor?</em></h2></center>
     <p>
        Yarışa kabul edilen katılımcılara bir mektup iletiliyor ve yarışa ilk kez katılanlardan geldikleri yere ait bir plakayı beraberlerinde getirmeleri isteniyor. Maratonu daha önce bitiren ve tekrar koşmak için dönenler, kaydın bir parçası olarak bir paket Camel sigarasını da Gary’e vermek zorundalar. Yarış gününde yarışın saat kaçta başlayacağına dair kesin bir bilgi kimseye verilmiyor. Genellikle gece yarısı ile öğlen saati arasında ve cumartesi günleri başlatılan yarış için başlangıç saatinden 1 saat önce Gary’nin kabuklu bir deniz hayvanını üflemesi ile çıkardığı ses bekleniyor. Ardından yarışın başlangıç kapısında sıralanan yarışçılar Gary’nin sigarasını yakmasını bekliyorlar. Yarış işte tam bu anda başlıyor. Zorlu orman koşullarında gerçekleşecek olan bu yarışı katılımcıların tamamlamak için artık 60 saatleri vardır.
     </p>
     <br>
     <center><img width="60%" src="https://yolvemacera.com/wp-content/uploads/2021/06/barkley.jpg?ezimgfmt=ng:webp/ngcb16" alt=""></center>
     <center><span><u><i>Koşu esnasında sadece 2 kontrol noktasında sadece su veriliyor. Ana kontrol noktasında kendi aracınızdan kendi başınıza ikmal yapabiliyorsunuz. Görselde Bir ultra koşucu olan Jared Campbell, yer alıyor. Kaynak: <a href="https://www.businessinsider.com/">https://www.businessinsider.com/</a></i></u></span></center>
    
     <p>
        Bu 60 saat içinde 2’si saat yönünde, 2’si saat yönünün tersinde sonuncusu da tercihine bağlı olarak parkurun 5 kez koşulması gerekiyor. Her tur için size 12 saat veriliyor. Bir turu bir yarışmacı ne kadar erken tamamlarsa diğer tura kadar dinlenme şansı olabiliyor. Koşu esnasında saat, GPS cihazları ve telefon kullanmak kesinlikle yasak. Koşucular, parkurun doğru bir şekilde takip edildiğini kanıtlamak için, yol boyunca gizlenmiş kitaplardan önlük numaralarına uyan sayfaları yırtmak zorundalar. Bu kitapların yerleri de sabit değil.
        <br>
        Koşuculara en başta bir harita gösteriliyor. Yarışçılar, bu haritadaki bilgileri kendi haritalarına kopyalıyor, yükseltileri, dönüşleri ve tırmanış noktalarını işaretliyorlar. Rotada yön bulma, yarışçıların işaretledikleri yönergeleri takip etme yeteneğine bağlı oluyor. İlk dört döngü için, koşucular çoğunlukla birlikte hareket ederek parkurda birbirlerine yardım ediyorlar. Ancak son turda yarışçılar rakiplerini, parkuru, saati ve kendi yorgunluklarını yenmeye çalışıyorlar.
        <br>
        2020 maratonu Coronovirüs dolayısıyla ertelenmiş olsa da şimdiye kadar oldukça az kişinin yarışı tamamladığı Barkley maratonuna ilgi yarışı anlatan bir belgesellerden sonra oldukça artmış durumda. Aşağıdaki videoda ultra koşucu Gary Robbins’in beş döngünün tümünü tamamlamaya çalıştığı iki yıllık sürecini izleyebilirsiniz.
        <br>
     </p>

     <br>
     <center>
        <iframe width="60%" height="398" src="https://www.youtube.com/embed/NDZdsqbcGTU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
     </center>
     <br>
 
     <hr>     
     <hr>

     <span>Telefon: </span><a href="Telefon: 0530 223 11 95">05302231195</a> <br>
     <span>Mail: yolvemacera@gmail.com</span>
     <hr>
     <span></span>
     <hr>

</body>
</html>